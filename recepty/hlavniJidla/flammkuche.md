---
layout: default
title: Tarte Flambée
parent: Hlavní jídla
nav_order: 1
---

# Tarte Flambée (Flammkuche)
*Tenký alsaský koláč, který se peče prudce a krátce. Základem je křupavé těsto a krémová omáčka.*

---

### Suroviny na těsto
* 500 g polohrubé mouky
* 50 g oleje (ideálně olivový)
* 14 g soli
* 275 g vody

### Suroviny na náplň (Omáčka)
*Základem je cca 500 g mléčné složky. Jediné pravidlo: **obsah tuku musí být nad 10 %**. Možné kombinace:*
* 500 g crème fraîche (tradiční volba)
* 250 g mascarpone + 250 g crème fraîche (extra krémové)
* 500 g zakysané smetany (ideálně rozmíchat s jedním vajíčkem pro lepší konzistenci)
* *Lze experimentovat i s ricottou nebo tučným tvarohem.*

### Na posypání
* Slanina (nakrájená na nudličky)
* Cibule (nakrájená na tenká půlkolečka)
* Pórek (na kolečka)
* **Koření:** Muškátový oříšek, čerstvě mletý pepř

---

### Postup
1. **Těsto:** Smíchejte mouku, sůl, olej a vodu. Vypracujte hladké těsto. Nechte ho alespoň 30 minut odpočinout v chladu (lépe se s ním pak pracuje).
2. **Příprava základu:** Vybranou kombinaci smetan/sýrů osolte, opepřete a přidejte špetku nastrouhaného muškátového oříšku. Pokud používáte zakysanou smetanu, zašlehejte do ní vejce.
3. **Vyválení:** Těsto rozdělte na menší bochánky a vyválejte je na co nejtenčí placky (téměř průsvitné).
4. **Vrstvení:** Placku potřete silnou vrstvou omáčky, posypte cibulí, pórkem a slaninou.
5. **Pečení:** Pečte v co nejvíce rozpálené troubě (ideálně na pizza kameni při 250–300 °C) několik minut, dokud okraje nezhnědnou a nebudou krásně křupavé.

---

### Poznámky
> **Tip:** Nebojte se cibuli nakrájet opravdu nadrobno, v troubě stráví jen krátkou chvíli, tak aby stihla změknout a zesládnout.