---
layout: default
title: Lasagne
parent: Hlavní jídla
nav_order: 2
---

# Lasagne

*Klasický italský recept s poctivým ragú a krémovým bešamelem.*

---

### Suroviny

#### Ragú (Masová směs)

* 1 mrkev, 1 cibule, 1 řapík celeru (nakrájené nadrobno)
* cca 700 g mletého masa (mix hovězí/vepřové)
* 2 dl vína (bílé nebo červené)
* sugo nebo konzervovaná rajčata
* Olivový olej
* tymián
* rozmarýn
* pepř
* sůl

#### Bešamel

* Máslo a mouka (na jíšku)
* Mléko
* Sýr (parmazán nebo jiný tvrdý sýr na dochucení)
* **Koření:** Pepř, muškátový oříšek

---

### Postup

#### 1. Příprava Ragú

1. Na olivovém oleji orestujte nadrobno nakrájenou zeleninu (sofritto) dozlatova.
2. Přidejte mleté maso a opékejte, dokud se nerozpadne na drobné kousky a nezhnědne.
3. Podlijte vínem a nechte ho úplně odpařit.
4. Přidejte sugo/rajčata a bylinky. Nechte na mírném ohni táhnout (ideálně aspoň 1–2 hodiny), dokud směs nezhoustne.

#### 2. Příprava Bešamelu

1. Z másla a mouky připravte světlou jíšku.
2. Za stálého míchání metličkou přilévejte mléko, dokud nevznikne hladká omáčka.
3. Provařte cca 10–15 minut, aby nebyla cítit mouka.
4. Dochuťte pepřem, muškátovým oříškem a vmíchejte sýr.

#### 3. Skládání a pečení

1. Na dno zapékací nádoby dejte trochu suga (aby se těstoviny nepřichytily).
2. Vrstvěte v tomto pořadí: **těstoviny (pláty) → ragú → bešamel**.
3. Opakujte, dokud máte suroviny. Poslední vrstvu bešamelu bohatě zasypte sýrem.
4. Pečte v předehřáté troubě na **170 °C po dobu 60 minut**.

---

### ⚠️ Důležitý krok

Po vytažení z trouby nechte lasagne **30 minut odpočívat**. Vrstvy se usadí, zpevní a při krájení budou krásně držet u
sebe.