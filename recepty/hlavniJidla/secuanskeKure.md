---
layout: default
title: Sečuánské kuře
parent: Hlavní jídla
nav_order: 4
---

# Sečuánské kuře (Szechuan Chicken)
*Pikantní čínská klasika s typickým aroma sečuánského pepře a sušených chilli papriček.*

---

## Suroviny

### Kuře a marináda
* 8 ks vykostěných kuřecích stehen (nakrájených na sousta), lze použít i prsa či krůtu
* 1 PL tmavé sójové omáčky
* 1 PL světlé sójové omáčky
* 1 PL čínského rýžového vína (Shaoxing), případně jde použít normální
* 1/4 ČL bílého pepře, případně černého
* 2 PL kukuřičného škrobu, případně bramborového

### Na smažení a dokončení
* 240 ml slunečnicového oleje
* 1 PL sezamového oleje
* 1 cibule (oloupaná a nakrájená na kusy)
* 25 ks sušených červených chilli papriček (5 nakrájet nadrobno, zbytek nechat vcelku) (ty origo sečuánské v čr asi sehnat ani nepujdou, tak lze místo toho použít část pálivých a část sladkých, nebo na to dát mleté chily)
* 1 1/2 ČL sečuánského pepře (měřeno celé, pak nadrceno v hmoždíři)
* 3 stroužky česneku (utřené)
* 2 ČL čerstvého zázvoru (strouhaný/nasekaný)
* 5 jarních cibulek (nakrájených nahrubo)
* 2 PL světlé sójové omáčky
* 1 PL čínského rýžového vína, případně jde použít normální
* 1 PL pálivé fazolové pasty (Doubanjiang), nebo nějákou podobnou náhradu
* 1 PL cukru

---

## Postup

1. **Marinování:** Nakrájené kuřecí maso smíchejte se všemi surovinami na marinádu. Nechte alespoň 20 minut odležet.
2. **Smažení masa:** Ve woku nebo hluboké pánvi rozpalte slunečnicový olej. Kuře smažte po částech dozlatova a dokřupava (cca 4–5 minut). Maso vyjměte a nechte okapat. Většinu oleje z pánve vylijte, nechte jen cca 1–2 lžíce.
3. **Základ:** Do pánve přidejte sezamový olej. Přidejte cibuli, chilli papričky (celé i krájené) a drcený sečuánský pepř. Smažte krátce, dokud chilli nezačne vonět (pozor na spálení).
4. **Aromata:** Přidejte česnek, zázvor a bílé části jarní cibulky. Smažte dalších 30 sekund.
5. **Omáčka:** Přidejte pálivou fazolovou pastu (Doubanjiang), cukr, sójovou omáčku a rýžové víno. Promíchejte.
6. **Dokončení:** Vraťte do pánve osmažené kuře a zbytek jarní cibulky. Vše zprudka promíchejte, aby se maso obalilo omáčkou. Podávejte s rýží.