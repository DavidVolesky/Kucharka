---
layout: default
title: Párky
parent: Uzeniny
nav_order: 2
---

# Párky

### Obecné zásady výroby párků

* **Textura:** Párky vyžadují velmi jemnou **spojku** (dílo musí být dokonale vykutrované na jemnou pastu).
* **Teplota:** Při kutrování je kritické udržet teplotu pod **12 °C** (používejte ledovou tříšť nebo velmi studenou
  vodu).
* **Plnění:** Párky se standardně plní do tenkých **skopových střev**.
* **Finální úprava:** Po vytažení z udírny (nebo po ovaření) je nutné párky okamžitě **prudce zachladit** v ledové vodní
  lázni. Tím dojde k vypnutí střívka a párky budou při skusu krásně **křupat**.

---

### Vídeňské párky

*Jemné párky z čistě vepřového masa (nebo s malým podílem hovězí spojky).*

*Koření na 1 kg masa:*

* 16 g řeznické soli (Praganda)
* 3 g barevného pepře
* 1 g muškátového oříšku
* 2 g sladké papriky
* 0,5 g koriandru
* 0,5 g zázvoru
* 150 ml ledové vody
* 1/2 sáčku prášku do pečiva

---

### Debrecínské párky

*Charakteristické hrubší vložkou z bůčku.*

**Složení:** Mix vepřového a hovězího masa. Jako vložka se používá vepřový bok mletý na 8 mm, zbytek je jemná spojka.

*Koření na 1 kg masa:*

* 16 g řeznické soli
* 3 g sladké papriky
* 3 g barevného pepře
* 1 g mletého kmínu
* 1 g granulovaného česneku
* 0,5 g zázvoru
* 150 ml ledové vody
* 1/2 sáčku prášku do pečiva

---

### Spišské párky

*Tradiční párky s výrazným podílem papriky.*

**Složení:** Mix vepřového a hovězího masa, kutrované na velmi jemnou konzistenci.

*Koření na 1 kg masa:*

* 16 g řeznické soli
* 7 g sladké papriky
* 7 g pálivé papriky
* 100 ml ledové vody
* 1/2 sáčku prášku do pečiva