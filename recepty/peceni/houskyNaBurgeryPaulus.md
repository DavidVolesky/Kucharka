---
layout: default
title: Housky na hamburgery
parent: Pečení
nav_order: 1
---

# Housky na hamburgery (Roman Paulus)

*Poctivé domácí bulky, které jsou dostatečně pevné pro velký burger, ale přitom nadýchané.*

---

## Suroviny

*Výtěžnost: 6 ks po cca 120 g*

* 250 g hladké mouky
* 250 g polohrubé mouky
* 250 ml vlažného mléka
* 65 g změklého másla
* 35 g cukru
* 17 g čerstvého droždí
* 14 g soli
* 1 ks vejce (velikost M)
* 1 ks vejce na potření (rozšlehané)

---

## Postup

1. **Kvásek:** Do vlažného mléka rozdrobte droždí, přidejte lžíci cukru a lžíci mouky (z odměřených zásob). Promíchejte
   a nechte na teplém místě cca 10–15 minut vzejít kvásek. Krok lze přeskočit a vše můžeme přidat rovnou do těsta.
2. **Těsto:** Do mísy dejte obě mouky, zbytek cukru, sůl, vejce, zbylé mléko a vzešlý kvásek. Začněte hníst. Jakmile se
   suroviny spojí, přidejte změklé máslo.
3. **Hnětení:** Těsto hněťte v robotu nebo ručně alespoň 10 minut, dokud není krásně hladké, pružné a nelepí se na stěny
   mísy.
4. **Kynutí:** Přikryjte utěrkou a nechte na teplém místě kynout cca 60 minut (dokud nezdvojnásobí objem).
5. **Tvarování:** Vykynuté těsto rozdělte na 6 stejných dílů (každý by měl mít cca 120 g). Vytvarujte úhledné hladké
   bochánky a položte je na plech s pečicím papírem.
6. **Druhé kynutí:** Bochánky na plechu lehce zploštěte dlaní a nechte pod utěrkou kynout dalších 30–45 minut.
7. **Pečení:** Housky potřete rozšlehaným vejcem. Pečte v předehřáté troubě na **180–190 °C cca 15–20 minut** dozlatova.