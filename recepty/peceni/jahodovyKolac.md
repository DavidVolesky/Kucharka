---
layout: default
title: Tudorský jahodový koláč
parent: Pečení
nav_order: 7
---

# Tudorský jahodový koláč (Tudor Strawberry Tart)
*Historický recept z anglické renesance. Náplň je specifická použitím strouhanky, která koláči dodává unikátní texturu.*

---

## Suroviny

* **Jahody:** 450 g (očištěné, bez stopek)
* **Vejce:** 4 žloutky
* **Strouhanka:** 90 g (jemná)
* **Cukr:** 100 g krupicového cukru
* **Máslo:** 25 g
* **Základ:** Předem upečený a vychladlý korpus (křehké těsto), nebo jde použít i listové

---

## Postup

1. **Příprava trouby:** Předehřejte troubu na **175 °C**.
2. **Jahodové pyré:** Jahody rozmačkejte na jemnou kaši nebo rozmixujte v mixéru. Směs propasírujte přes síto (nepoužívejte úplně nejjemnější sítko, chceme protlačit co nejvíce dužiny a šťávy, v sítku by měly zůstat jen pecičky).
3. **Míchání náplně:** Do jahodové šťávy s dužinou zašlehejte žloutky, dokud nebude směs hladká. Poté vmíchejte strouhanku, aby se rovnoměrně spojila s tekutinou. Nakonec přimíchejte cukr.
4. **Máslo:** Máslo nakrájejte na malé kousky a vmíchejte je do směsi (není třeba ho rozpouštět, kousky se v troubě spojí samy).
5. **Plnění:** Náplň nalijte do předem upečeného a vychladlého korpusu a povrch uhlaďte.
6. **Pečení:** Pečte **30 minut**. Před krájením nechte koláč zcela vychladnout, aby náplň dostatečně ztuhla.

---

## Poznámky
* **Historický kontext:** Tento recept pochází z dob, kdy se k zahušťování krémů a ovocných náplní běžně používala strouhanka místo škrobu.
* **Podávání:** Koláč je nejlepší studený, kdy se plně rozvine chuť jahod a textura náplně.