---
layout: default
title: Likéry
nav_order: 2
---

# Likéry

---

## Domácí Cointreau (Pomerančový likér)

*Pomerančový likér, který lze pít samotný nebo používat do koktejlů (např. Margarita či Cosmopolitan).*

**Suroviny na 1 litr:**

* **500 ml** vodka nebo líh (podle preferované síly výsledného likéru 20 % nebo 40 %)
* **228 g** cukru
* **2 ks** kůra z pomerančů (pouze oranžová část bez bílého hořkého středu)
* **voda** na dolití do 1 litru

**Postup:**

1. Alkohol, cukr a pomerančové slupky vložíme do čisté zavařovací sklenice.
2. Necháme louhovat **3 dny** při pokojové teplotě, pravidelně protřepáváme, aby se cukr zcela rozpustil.
3. Po třech dnech tekutinu přecedíme přes jemné síto nebo plátýnko do čisté lahve (slupky vyhodíme).
4. Dolijeme čistou vodou do celkového objemu 1 litru a necháme v chladu odležet.

---

## Eggnog (Vaječný likér)

*Klasická verze bohatého vaječného likéru s kořením.*

**Suroviny:**

* **2 ks** střední vejce (oddělené žloutky a bílky)
* **25 g** krupicový cukr (nebo více dle chuti)
* **60 ml** brandy, bourbon, nebo rum
* **60 ml** žitná whiskey
* **160 ml** plnotučné mléko
* **80 ml** smetana ke šlehání (33%)
* **1/5 ks** strouhaný muškátový oříšek

**Originální postup:**

1. **Žloutky:** V míse vyšlehejte žloutky s cukrem do světlé pěny. Postupně za stálého míchání přilévejte alkohol (
   brandy a whiskey), mléko a smetanu.
2. **Bílky:** V čisté míse ušlehejte z bílků tuhý sníh a opatrně ho vmíchejte do žloutkové směsi. To dodá drinku
   nadýchanou texturu.
3. **Servírování:** Navrch nastrouhejte čerstvý muškátový oříšek. Uchovávejte v lednici.

**Moderní postup:**

1. **Žloutky:** V míse vyšlehejte žloutky (pokud si chcete ulehčit práci tak i bílky) s cukrem do světlé pěny.
2. Smetanu s mlékem ohřejte na 75-80 stupňů celsia a pak jí směs pomalu temperujte (přidávejte po naběračkách za stálého
   míchání)
2. Směs opět zahřejte na 75-80.
2. **Bílky:** V čisté míse ušlehejte z bílků tuhý sníh a opatrně ho vmíchejte do žloutkové směsi. To dodá drinku
   nadýchanou texturu.
3. Postupně za stálého míchání přilévejte alkohol.
3. **Servírování:** Navrch nastrouhejte čerstvý muškátový oříšek. Uchovávejte v lednici.

**Moderní postup přípravy (Tepelná úprava)**

Tato metoda je bezpečnější díky pasterizaci vajec a zajišťuje hustší, krémovou konzistenci.

1. **Příprava vajec:** V míse vyšlehejte žloutky s cukrem do světlé a nadýchané pěny. Pokud chcete mít drink
   kompaktnější, můžete v tomto kroku vyšlehat celá vejce (žloutky i bílky společně), ale pro maximální nadýchanost je
   lepší nechat bílky zvlášť na závěr.
2. **Ohřev mléka:** Smetanu smíchanou s mlékem ohřejte v hrnci na teplotu **75–80 °C** (těsně pod bod varu).
3. **Temperování:** Horkou mléčnou směs začněte po naběračkách velmi pomalu přilévat do vyšlehaných vajec za neustálého
   míchání metličkou. Tím zabráníte tomu, aby se vejce srazila (tzv. temperování).
4. **Pasterizace:** Jakmile jsou obě směsi spojené, vraťte vše do hrnce a za stálého míchání znovu zahřejte na **75–80
   °C**. Směs mírně zhoustne. Poté sundejte z plotny a nechte částečně zchladnout.
5. **Alkohol:** Do vlažného základu postupně za stálého míchání přilévejte alkohol (whiskey/brandy).
6. **Sníh z bílků:** Pokud jste bílky nepoužili v prvním kroku, vyšlehejte je nyní v čisté míse na tuhý sníh a opatrně
   ho stěrkou vmíchejte do hotové směsi. To dodá drinku finální lehkost a texturu.
7. **Servírování:** Drink nechte zcela vychladnout v lednici. Podávejte s čerstvě nastrouhaným muškátovým oříškem na
   povrchu.

---

## Domácí Baileys (Vaječný likér s kávou a kakaem)

*Varianta vaječného likéru s čokoládovo-kávovým nádechem.*

**Suroviny:**

* **2 ks** střední vejce (oddělené žloutky a bílky)
* **25 g** cukr (nebo více dle chuti)
* **120 ml** whiskey (ideálně Jameson)
* **160 ml** plnotučné mléko
* **80 ml** smetana ke šlehání (33%)
* **1 porce** malé espresso (nebo silná instantní káva)
* **pár kapek** vanilkový extrakt
* **1 lžice** pikao

**Postup je stejný jako u Eggnogu**