---
layout: default
title: Italská horká čokoláda
parent: Dezerty
nav_order: 1
---

# Italská horká čokoláda
*Hustá, krémová a intenzivní čokoláda, která se v Itálii pije skoro jako dezert.*

---

## Suroviny
*Na 1 porci*

* 200 ml plnotučného mléka
* 2 g bramborového škrobu (cca 1/2 ČL – raději méně, přidat lze vždy)
* 10–15 g cukru krupice (podle chuti)
* 10 g neslazeného kakaa (1 vrchovatá PL)
* 20–25 g kvalitní nasekané čokolády
* špetka soli

---

## Postup

1. **Rozmíchání základu:** V hrnku stranou odlijte asi 3 lžíce studeného mléka. Rozmíchejte v něm bramborový škrob, cukr, kakao a špetka soli, dokud nevznikne hladká pasta bez hrudek.
2. **Zahřívání mléka:** Zbytek mléka nalijte do kastrůlku a zahřívejte na mírném ohni.
3. **Spojení:** Do teplého (ne vařícího) mléka vlijte připravenou kakaovou směs se škrobem.
4. **Hlídání hustoty:** Neustále míchejte metličkou. Jakmile směs začne klást mírný odpor (škrob pracuje rychle), stáhněte plamen na minimum.
5. **Rozpuštění čokolády:** Nasypte nasekanou čokoládu a míchejte do úplného spojení. Pokud je směs příliš hustá, nařeďte ji lžící teplého mléka.
6. **Dokončení:** Sundejte z plotny ihned po rozpuštění čokolády. Dlouhé vaření škrobu by mohlo způsobit nepříjemnou konzistenci.

---

## Poznámky
* **Servírování:** Podávejte v malém šálku, klidně s kopcem poctivé šlehačky.
* **Škrob:** Pozor na množství, italská čokoláda má být krémová, ne jako pudink.